	ซอฟต์แวร์นี้จัดทำขึ้นเพื่อใช้กับระบบบัญชีของวิทยาลัยนวัตกรรมการจัดการ เนื่องจากวิทยาลัยนวัตกรรมการจัดการ มหาวิทยาลัยเทคโนโลยีราชมงคลรัตนโกสินทร์ เป็นวิทยาลัยในสังกัดมหาวิทยาลัยเทคโนโลยีราชมงคลรัตนโกสินทร์ มีความต้องการที่จะปรับปรุงระบบบัญชี ซึ่งในการปรับปรุงระบบบัญชีจะต้องนำข้อมูลทางบัญชีที่มีอยู่ก่อนหน้านั้นนำมาปรับปรุงและเปลี่ยนแปลงให้ดีขึ้น ปัจจุบันวิทยาลัยยังใช้ระบบบัญชีของกองคลัง ยังไม่มีระบบบัญชีของตนเอง จึงทำให้เกิดความล่าช้าค้นหาข้อมูลต่างๆ ทำให้วิทยาลัยบริหารงานได้ไม่เต็มประสิทธิภาพ ดังนั้นวิทยาลัยจึงต้องการมีระบบบัญชีที่เหมาะสมกับกระบวนการทำงานของวิทยาลัยรองรับต่อไปในอนาคตและซอฟต์แวร์โปรแกรมบัญชีก็เป็นส่วนหนึ่งของระบบบัญชี จึงต้องการศึกษาเกี่ยวกับการใช้งานโปรแกรมทางการบัญชี ความเหมาะสมกับกระบวนการบัญชีของวิทยาลัยและความมีประสิทธิภาพของตัวโปรแกรม